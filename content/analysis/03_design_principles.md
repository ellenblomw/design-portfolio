---
Title: Design Principles
Description: Ett projekt
Template: analysis
---

Design Principles
=======================

### Urval
Jag har inte valt ett tema när jag gjort mitt urval, utan istället försökt hitta så olika personsidor som möjligt. Den ena personen jag valt är Hollywoodfrun Gunilla Persson då jag dels tänkte att hon har levt länge i en stad som har mycket fokus på yta dels att hon är lite äldre och inte själv så teknisk. Därefter ville jag ha en personsida som representerar designers, och jag sökte då på olika kända webbdesigners och hittade Jeffrey Zeldman som är en välkänd grafisk formgivare som bland annat skrivit boken "Designing with Web Standards". Han har ingen blogg, men däremot är hans hemsida en personsida. Eftersom hans sida är väldigt avskalad ville jag även hitta ett exempel på en personsida där man använt sig av lite mer uppmärksamhetspockande designelement. Veerle Pieters är en välkänd webbdesigner som har just en sådan sida.

- [Gunilla Perssons blogg](http://gunillapersson.blogspot.com/)
- [Jeffrey Zeldman](https://www.zeldman.com/)
- [Veerle Pieters](https://veerle.duoh.com/)

### Metod
Som bakgrund för min analys har jag använt mig av kunskap jag tillskansat mig från kursboken "The principles of beautiful web design, 3rd edition" samt från den korta [spellistan med exempelvideos](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU) på hur färg, form, rörelse mm skapar liv.

### Resultat
#### Gunilla Persson
Gunilla Perssons blogg känns som ett påbörjat projekt som tyvärr aldrig blev klart designmässigt. Sidan ska handla om hennes liv, och man ska då kunna följa det i form av en regelrätt blogg med bilder och text. Hon använder sig exempelvis av text över bild, men den flyter ut utanför bildens ramar och har ingen splash under sig vilket gör den svårläst på bilden och att den känns malplacerad. För den som har nedsatt syn kan detta verkligen bli ett problem. 

Den väldigt sterila designen har livats upp med rubriker i ett mer lekfullt typsnitt. Typsnittet är dock svårläst och troligen ett dåligt val ur ett tillgänglighetsperspektiv. Ytterligare ett problem när det kommer till tillgänglighet är att hon saknar å, ä och ö trots att hon skriver på svenska. Förmodligen för att hon har ett amerikanskt tangentbord.

Det är bra att hon använder så stora bilder, då de som vill följa hennes liv kan se detaljer i dem då samt för att det skapar lite liv och färg till sidan som annars främst är svart och vit.

Det finns inga direkta undersidor då hennes blogginlägg presenteras i sin helhet i flödet på startsidan. De undersidor som finns är kort och gott en fortsättning på flödet av blogginlägg och ser därmed likadant ut som startsidan.

Bloggen är uppbyggd på ungefär samma grundstil som många andra bloggar, alltså inlägg med bilder och text som staplas på varandra utifrån när de publicerats. Det i toppen är alltså det senaste. På så vis kan läsaren känna igen sig och snabbt förstå hur denna ska navigera sidan.

#### Jeffrey Zeldman
Även detta är en typisk blogg, alltså en sida om den här personens vardag, men sajten känns betydligt mer färdig designmässigt. Här märks det att ägaren gjort medvetna stilmässiga val för att läsaren ska ledas in i varje inlägg, få andrum när den läser och samtidigt tid att reflektera. Jeffrey har markerat första bokstaven i ingressen genom att feta och förstora den gentemot övrig ingress. Det gör att man får en tydlig början, ögat vet vart det ska färdas. Ingress och brödtext följer i övrigt samma princip som exempelvis tidningar gör, alltså en fetad ingress och normal fontweight på brödtexten.

För att bryta av det ganska repetetiva, uppstaplade som uppstår när man har blogginlägg som kommer på varandra på det här viset (såsom de flesta bloggar är uppbyggda) har man valt att placera bilderna i marginalen. Det skapar rörelse. Vidare har man en horisontell linje som fungerar som avdelare.

De stora introbilderna sätter tonen för respektive inlägg och är det som suger in en. Introbilden får verkligen ta plats, och det är effektfullt.

Precis som Gunilla har Jeffrey inga direkta undersidor utan låter varje blogginlägg ta upp det utrymme som det kräver. Man får allt serverat och kan skrolla sig igenom det. Det som finns är en Om-sida som i princip bara är text som rapas upp utan någon design som lämnar något direkt intryck.

#### Veerle Pieters 
Hemsidan handlar dels om hennes arbete och vem hon är, dels om hur hon arbetar och var hon hämtar sin kunskap ifrån. Det är en personsida designad för att andra ska kunna tillskansa sig kunskap genom henne och genom de som influerat hennes arbete.

Designen är personlig. Hon arbetar mycket med färg, form och animationer. Exempelvis highlightar hon länkar i brödtext genom att enbart skriva ut dem i versaler, större fontstorlek än övrigt samt en unik färg. Det gör att de sticker ut och ögonen dras dit. De olika färgerna och storleksvariationen skapar en lekfullhet. Samtidigt känns den strukturerad eftersom du skrollar dig igenom sektioner innehållandes balanserade block. Vidare håller hon sig till samma färgurval i varje sektion, så det hänger ändå ihop som en helhet. De återkommer så att säga löpandes.

Jag tycker att eftersom hennes syfte är att man ska lära sig om design, så är det lite live the way you learn över sajten. Medan Zeldmans blogg känns mycket mer strikt.

Hon använder sig av visuell hierarki för att framhäva länkar (dominerar genom sin storlek och färg), de olika sektionerna har lite luft mellan sig vilket gör att man förstår att man går in i ett nytt block och på det viset används proximitet som princip. De här luftiga vita avdelarna ger också balans och ro till sidan genom att man inte upplever den rörig (trots alla färger, storleksändringar och olika slags former i sektionerna).

Något som är upplyftande är att det inte bara är startsidan som känns så varierad och lekfull. Även alla tutorials följer samma designmönster, där man bryter av brödtexten regelbundet med bilder som exempelvis är bredare och mer färgglada och ger liv men också andrum till den som läser.

### Analys
Jag tycker att Veerle Pieters är den av dessa tre som verkligen visar att hon är kunnig inom design. Jeffreys sida var ju sammanhållen och genomtänkt, men också ganska tråkig. Veerle arbetade med färger och likaså tog hon ett större helhetsgrepp på former. Jeffrey fokuserade mer på gängse och färdiga designer utan att våga ta ut svängarna. Här ser man verkligen hur olika man kan tänka kring design. Bägge deras sidor kändes dock färdiga och påkostade. Gunillas kändes ofärdig - nästan lite trasig. Hon skulle även behöva lägga ner mer tid på tillgänglighet.

### Min sida - analys
Jag har försökt att använda mig av färger för alla rutor för att liva upp min design, och sedan mjuka former. På startsidan har jag dock inga sådana mjuka former, utan där är det istället mer vassa hörn. Kanske att detta gör att undersidorna inte riktigt hänger ihop med startsidan. Samtidigt gör detta att det blir en variation så man ser att footern är just en footer och inte en fortsättning av huvudinnehållet på aktuell sida. Det är ganska tongivande designelement.

Tyvärr textens färg i menyer och på startsidan, när den vilar mot det mörklila, svårläst och därmed dålig ur ett tillgänglighetsperspektiv. Detta kommer jag att uppdatera.

Jag tycker ändå att temat jag gjort är konsekvent i sin tillämpning, jag blandar inte jättemånga typsnitt utan håller mig till samma form, färg och typsnitt mm för huvudinnehållet. En annan designprincip som jag tycker att jag följer är tydlighet då användaren enkelt ser vad som är länkar, vad som är menyer, vad som är textinnehåll, vad som är rubriker mm.

Av: Elina Blom