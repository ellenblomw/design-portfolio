---
Title: Designanalys
Description: Färger och fonter
Template: analysis
---

Designanalys
=======================

Jag analyserar färgvalet på tre olika webbplatser.

Urval
-----------------------

- [Pricerunner](https://www.pricerunner.se/) - Det är en webbplats som jag visste använde ett tillfälligt dark theme under skrivtillfället. Jag tyckte det var intressant att ha med en sajt med just dark theme eftersom jag själv ska göra ett dark theme för denna sajt, samt för att se hur det skiljer sig. I detta fallet avsåg dark theme ett tema-CSS för Black Friday. De har också en väldigt utstickande font på sina rubriker.  
- [Wearemountainman](http://www.wearemountainman.com/) - Denna sajt valde jag för att bandet har valt ett tema som speglar deras musik väldigt tydligt. Ur färgsynpunk var det även intressant att de valt så jordiga och omättade färger. Fonten kändes också väldigt personlig.  
- [Zumtobel](https://zumtobel.us/) - Jag hittade denna sajt när jag letade efter exempel på webbplatser som använder sig av gradient, då detta nämns i kursmaterialet. Jag tyckte att den var ett bra exempel på hur man kan nyttja detta.  

Metod
-----------------------

Jag börjar med att plocka fram färgerna på varje sajt och skapa en palett. För att visa på färgflödet väljer jag ut fem färger. För detta arbete använder jag ett tillägg i Chrome som heter ColorPick och som kan läsa av färgens RGB.  

I fallet med Zumbotel och dess gradient plockar jag fyra nyanser: mörkaste rosa, ljusaste rosa, mörkaste gula och ljusaste gula. Detta eftersom de har två färger i sin gradient.  

Jag använde även ett Chrome-tillägg för att analysera vilken font man använt, och det tillägget heter WhatFont.  

Resultat
-----------------------

**Zumtobel**  

![Zumtobel color theme](../assets/img/zumtobel.png)  

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #A64F72">
<td style="height: 50px; width: 50px; background-color: #ED7B81">
<td style="height: 50px; width: 50px; background-color: #F7B0AA">
<td style="height: 50px; width: 50px; background-color: #FAD19D">
<td style="height: 50px; width: 50px; background-color: #E4A76C">
</tr>
</table>  

Zumtobel använder en palett som går i rosa, gult och orange. De använder både gradient för att låta färgerna flyta in i varandra, och färgerna löst för att exempelvis markera ett objekt när man hoovrar med muspekaren över det.  

Rosa, gult och orange ligger på samma sida av färghjulet. Detta kallas för ett analogt färgschema.  

Zumtobel håller sig enhetligt till fonten MiloPro men låter den ha olika vikt och storlek för att variera rubrikerna och dra ögonen åt olika viktiga element på sidan. Det är en sans-serif.  

Den här sajten är ganska vågad i sina färger, och inte heller direkt anonym när det kommer till valet av font. Trots detta tycker jag inte designen direkt beskriver vad sajten har för profil. Man har lagt mycket fokus på design i form av färg- och fontval, men kanske inte lika mycket fokus på att placera saker så att det blir tydligt vad man sysslar med.  

**Wearemountainman**  

![We are Mountain Mans color theme](../assets/img/mountainman.png)  

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #93A388">
<td style="height: 50px; width: 50px; background-color: #B9A963">
<td style="height: 50px; width: 50px; background-color: #E1C773">
<td style="height: 50px; width: 50px; background-color: #EFB48E">
<td style="height: 50px; width: 50px; background-color: #743021">
</tr>
</table>  

We are Mountain Man använder varma pastellfärger som de plockar upp från grafiken. I huvudsak har de en grön färg, en persikoton och en gulaktig nyans som de varierar emellan och dessa ganska jordnära färger skapar ett lugn. Man har sedan låtit bandmedlemmarnas bild i bakgrunden hålla samma ton, istället för att vitbalansera den. Även brunt är med och håller ihop sajtens färgschema.  

Färgschemat använder sig av närliggande färger och är därmed ett analogt sådant. Ingen av färgerna sticker direkt ut och därmed skulle jag säga att det saknas accentfärg.  

Fonten man valt är sans-serifen hnbold mixat med serifen Times New Roman. Times New Roman är ett av världens äldsta typsnitt, och skapades ursprungligen av Victor Lardent. På header-bilden har man dock valt att skriva in en egen text direkt i bilden, den ser ut att vara handskriven.  

Det är en ganska personlig stil på denna hemsidan vilket jag tycker passar när det är fråga om ett band. Ett band vill ha en identitet, deras identitet tycker jag man känner av tydligt här.  

**PriceRunner**  

![PriceRunner Black Theme](../assets/img/pricerunner.png)  

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #331F28">
<td style="height: 50px; width: 50px; background-color: #331F28">
<td style="height: 50px; width: 50px; background-color: #E7EBF2">
<td style="height: 50px; width: 50px; background-color: #70253F">
<td style="height: 50px; width: 50px; background-color: #EB145F">
</tr>
</table>  

PriceRunner har ett Black Theme vid tiden för analysen, sajten brukar vara betydligt mer ljus annars. Man har dock behållit den rosa färgen som är PriceRunners signum. I princip är den mörka färgen väldigt närliggande den rosa, men med betydligt mer svärta i. Jag skulle därför säga att detta tema har ett monokromatiskt färgschema. Jag har dock även lyft in den gråa gradienten man har för att avskiljade varje row med produkter från varandra och från headern, eftersom jag ville visa på att man även använder gradient.  

Jag skulle ändå säga att rosa är accentfärg i detta fallet eftersom övriga färger går åt basfärghållet. De är ganska omättade och murriga. Den rosa är mättad och sticker därmed ut och drar ögonen till sig.  

PriceRunner använder fonten Lato på sina rubriker. Det är en sans-serif designad av Łukasz Dziedzic. 

Sammantaget tycker jag att färger och fontval är varumärkesbyggande och den profil de vill ha är att finnas med som en hjälpande hand för att besökarna ska finna bra deals och jag tycker att designen hjälper till med detta.  

Analys
-----------------------

Zumtobels analoga färgschema har man troligen valt just för att färgerna harmoniserar med varandra, de är  närliggande. Detta skapar ett lugn och man känner att sajten hänger ihop - trots att man vågar sig på att använda flera färger.  

Zumtobel och PriceRunner är de enda som använder gradients. Zumtobel gör det väldigt tydligt eftersom den är färgrik och får ta upp plats, PriceRunner använder det mer vagt - man tänker inte riktigt på att den finns där på grund av den låga höjden och på grund av att den är grå. Det som är bra med gradienter är att de kan skapa rörelse på sajten, och det tycker jag att bägge dessa lyckas med men på olika sätt. I fallet med PriceRunner dras ögonen ner mot produkterna, som är det som sajten vill att man ska klicka på. I fallet med Zumtobel blir det liv och rörelse, det får sajten att kännas mer poppig.  

PriceRunners val av färger beror av att det är Black Friday på gång när jag analyserar sajten, så man har ett black theme. Headern går i en omättad variant av lilarosa med mycket svärta i, vilket skapar höst-känsla. Samtidigt har man kvar den rosa accentfärgen för att dra ögonen åt rea-lappar och knappar. Fonten som PriceRunner använder på sina rubriker sticker ut en hel del. Den är väldigt distinkt när de drar upp den stort, men samtidigt ganska anonym i mindre storlek och med annan vikt. Fonten skapar liv och bygger varumärke eftersom den skiljer sig så mycket från många andra sajters mer anonyma val.  

Wearemountainman använder ett lugnt och harmoniskt färgschema med jordiga pastelltoner, en stil som helt skiljer sig från de andra två även om det är ett analogt färgschema såsom Zumtobel. Att de är pastelliga skapar en känsla som passar till bandets musik, som även den är ganska jordnära. Jag tror man vill skapa lite indie-känsla, och det bidrar dessa nyanser till, speciellt eftersom de är så omättade. Eftersom fonten i headerbilden är så personlig passar det bra med den mer traditionella Times New Roman på scroll-texten, och den ganska bulliga hnbold på rubrikerna, alla tre kontrasterar fint mot varandra.  

Jag tycker att den här analysuppgiften har gett mig en bra grund att stå på inför att jag ska vidareutveckla mitt eget tema till något roligare än vad det är idag. Samt när jag nu efter denna uppgift ska ta fram ett black theme.  

Referenser
-----------------------

Jag hittade Zumtobel på sajten [Visme.co](https://visme.co/blog/website-color-schemes/)  

Övrigt
-----------------------

Analys av: Elina Blom
