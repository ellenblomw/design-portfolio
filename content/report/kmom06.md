---
Title: KMOM06
Description: Min redovisningssida för KMOM06
Template: kmom
---

KMOM06
==================

Hur känns det att tänka i termer av designelement och designprinciper?

Jag har alltid haft en känsla för vad jag tycker är snyggt eller inte på en sida men inte kunnat sätta ord på varför jag föredrar det ena framför det andra. Den här kursen, och då framför allt mot slutet av den då man fått en paraplybild av allt som går in i design, har gjort att jag lättare kan identifiera detta. Samtidigt har jag insett att det är otroligt svårt att själv lyckas. Det är lätt hänt att man blir för feg, eller istället tar ut svängarna för mycket. Men att i alla fall förstå dessa element och principer har tagit mig ett steg på vägen.

Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?

Det är just det faktum att det är svårt att finna en balans. Jag tycker exempelvis att välrenommerade Jeffrey var alldeles för feg, hans personliga sida levde inte upp till hans rykte som en duktig grafisk formgivare utan kändes snarare tråkig och lite feg. Som att han lutat sig för mycket mot återhållsamhet och fasta ramar. Medan jag tycker att Veerle verkligen vågat ta ut svängarna, men utan att det för den sakens skull kändes rörigt eller "för mycket". Så det jag tar med mig är att även om det finns principer så är inget svart eller vitt, det krävs balans mellan mod och återhållsamhet.

Gjorde du några uppdateringar till din egen sida utifrån vad du kom fram till i analysen?

Ja det gjorde jag. Jag gjorde bättre kontrast på min huvudsajt, mellan menytext och bakgrundsfärg. Vidare valde jag att skapa bättre kontrast även mellan länkarna och bakgrunden i mitt dark theme.

Har du en uppfattning om “the final touch” och vad det kan vara i sammanhanget webbdesign?

Jag känner att jag 100 procent förstår vad som avses rent abstrakt, men att det är grymt svårt att uppnå detta tillstånd rent praktiskt då man har så mycket i sitt eget bagage. Dels krävs mycket kunskap för att ens kunna sträva efter the final touch och veta när den är, dels så beror det på ens egen talang (alla har ju olika förutsättningar att bli duktiga på design ex utifrån vad de kan sedan tidigare). Utöver detta ska man även vara tekniskt kunnig för att kunna åstadkomma sin vision och därmed uppnå final touch.

Vilken är din TIL för detta kmom?

Att förstå de olika begreppen, verktygen och teknikerna rent teoretiskt. Att sedan kunna tillämpa dem tillsammans ska jag försöka få till i KMOM10 istället om den uppgiften ger den möjligheten.
